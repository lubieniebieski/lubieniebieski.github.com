---
title: Pierwsza fotoksiążka
author: adam nowak
date: 2021-01-19T21:44:07+00:00
url: pierwsza-fotoksiazka
cover: IMG_0483.jpeg
categories:
  - personal
tags:
  - personal
  - photography
---

Właśnie sobie uświadomiłem, że jednym z fajniejszych prezentów jakie można sobie sprawić jest... fotoksiążka.

### Jak to miało być? Plany vs rzeczywistość

Miałem w planach zrobić sobie takie bardzo dobre jakościowo książki ze zdjęciami podsumowujące każdy kolejny rok, jednak jakoś nigdy nie było we mnie wystarczająco dużo weny, żeby ten projekt zrealizować. Na początek --- przeraża mnie selekcja zdjęć --- ładnych zdjęć, które są dla mnie istotne jest w każdym roku ZA DUŻO. W ostatnich miesiącach lepiej sobie radzę z ratingiem ★★★★☆ podczas pracy z biblioteką, ale nie jest to coś co praktykowałem od zawsze. Czyli póki co --- pod górkę. Żeby było ładnie, chciałbym żeby wszystko było spójne i w jednym stylu, a to zawsze kojarzyło mi się z olbrzymim wysiłkiem włożonym w projekt layoutu, w jakimś Photoshop czy innym cudzie. Again, pod górkę. Ci, którzy mnie znają wiedzą, że też lubię robić trochę lepiej niż "dobrze", więc naczytałem się postów o obróbce, kalibracji, papierze, gramaturze i szeregu innych parametrów, które mają wpływ na docelowy wydruk. Jak się pewnie domyślacie, efekt jest taki, że nie zrobiłem żadnej fotoksiążki.

Do dziś!

### Moja pierwsze przygoda z fotoksiążką

Dostałem ostatnio w zakupach kod rabatowy na fotoksiążke w [cewe.pl][1], wywołałem i... tak to wygląda:
{{< image src="IMG_0480.jpeg">}}
{{< image src="IMG_0481.jpeg">}}
{{< image src="IMG_0483.jpeg">}}

Jest całkiem fajnie. Przede wszystkim uśmiech na twarzy wywołują wszystkie zdjęcia które się znalazły w wydruku, wspominam z chłopakami KIEDY TO BYŁO i co w tym czasie robiliśmy --- dobrze spędzony czas.

### Proces powstawania

W bólach:) Ale nie takich jak sobie wyobrażałem! Jest aplikacja, ma gotowe layouty, ma możliwość edycji wbudowaną, zarządza się intuicyjnie i nie było żadnych problemów (było tam wszystko co mi przyszło do głowy, w stylu templatów na różną ilość zdjęć na stronę, style kolorystyczne, podpisy, etc.).

1. Wybrałem foty, po kilka z każdego miesiąca ostatniego roku
2. Wyeksportowałem do jednego folderu
3. Rozpocząłem pracę z kreatorem, wrzucając cały folder ze zdjęciami, wybrałem ile stron ma się znaleźć w finalnym produkcie
4. Program podzielił mi sprytnie na strony zgodnie z porządkiem chronologicznym
5. Pozostało mi wprowadzenie poprawek (wymiana zdjęć, inne kadrowanie, inne rozmieszczenie)
6. Klik, klik, wysłałem, zapłaciłem (kuponem! a bez rabatu jakieś 150zł przy 40 stronach) i gotowe

### Czego się nauczyłem?

- Bądź bezwzględny w selekcji zdjęć!
- Rating zdjęć --- rzecz obowiązkowa. 3 gwiazdki to dobre zdjęcie, 4 to coś co śmiało trafia do takich rocznych fotoksiążek, a 5 to totalne koksy, które powinno się wydrukować i poprzylepiać na ścianach
- Wyłącz wszystkie autopoprawiacze zdjęć (nie wyłączyłem tego globalnie i nie jestem zadowolony miejscami, bo sam zrobiłem obróbkę wcześniej)
- Sprawdź sobie kilka produktów, w różnych serwisach, różnice są, czasem jest to jakość, czasem jest to cena, czasem UX aplikacji, czy inne aspekty
- NIE BĘDZIE IDEALNIE ZA PIERWSZYM RAZEM!
- Chociaż raz przeleć przez projekt po zakończeniu ale przed wysłaniem. Dobrym pomysłem jest niepowielanie tego samego zdjęcia kilka razy (tak, tak właśnie zrobiłem).
- Daj sobie czas na pracę z materiałem, takich rzeczy nie powinno się robić w pośpiechu, emocje ze zdjęć są warte chwili refleksji nad tym jak je najlepiej przekazać na wydruku
- Kombinuj z różnymi rzeczami w rocznym albumie: dodaj coś co się działo w okolicy, wspólne przygody w kuchni, najbliższych, rzeczy wesołe i rzeczy ważne --- you can do better niż "tylko dzieci" 😉

Kilka lat już nie wywoływałem fotek, ten krótki projekt uświadomił mi jak przyjemny jest efekt końcowy i że warto czasem poświęcić kawałek wieczoru, żeby móc "pomacać" wspomnienia!

[1]: cewe.pl
